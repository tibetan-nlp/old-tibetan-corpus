དཔྱིད་ཁོ་བྲང་ཙལ་དུ་རྒྱལ་བཙུག་རུ་བལྟམ། དབྱརད་བཙན་པོ་ཡབ་རྨ་གྲོམ་གྱི་ཡོ་ཏི་ཅུ་བཟངས་ན་བཞུགས་ཤིང། ཡུམ་ཁྲི་མ་ལོད་ཡར་འབྲོག་གི་འོ་དང་ན་བཞུགས་ཏེ། འདུན་མ་བྲག་སྒོར་འདུས། དགུན་བཙན་པོ་ཆབ་སྲིད་ལ་མྱྭ་ལ་གཤེགས་པ་ལས། དགུང་དུ་གཤེགས། ཡུམ་ཁྲི་མ་ལོད་ལྷས་གང་ཙལ་ན་བཞུགས་ཏེ། འདུན་མ་བྱར་ལིངས་ཙལ་དུ་ཞང་ཁྲི་བཟང་སྟག་ཙབ་གྱིས་བསྡུས་པར་ལོ་ཆིག ། ༆། སྦྲུལ་གྱི་ལོ་ལ་བབ་སྟེ། བཙན་པོ་སྲས་རྒྱལ་གཙུག་རུ་དང། པྱི་ཁྲི་མ་ལོད་དྲོན་ན་བཞུགས། ལྡེག་རེན་པ་མནོན་སྣང་གྲགས་དང། ཁེ་རྒད་མདོ་སྣང་ལས་སོགས་པ་ལོག་སྟེ་བོན་མོ་ན་ལ་ཙེར་ལྡེག་རེན་པ་ལོག་པ་རྣམས་བཀུམ། པོང་ལག་རང་དུ་བཙན་པོ་གཅེན་ལྷ་བལ་ཕོ་རྒྱལ་ས་ནས་ཕབ། བཙན་པོ་ཡབ་ཁྲི་འདུས་སྲོང་གྱི་དཔུར། མེར་ཀེའི་རིང་ཁང་ན་བཞུགས། དགུན་བཙན་པོ་རྒྱལ་གཙུག་རུ་དང། པྱི་ཁྲི་མ་ལོད་ཞུར་ན་བཞུགས། ཁུ་མང་པོ་རྗེ་ལྷ་ཟུང། བློན་ཆེན་པོར་བཀའ་སྩལད། དེའི་རྗེས་ལ་གླིང་རིངས་ཙལ་དུ་ཁུ་མང་པོ་རྗེ་ལྷ་ཟུང་ལ་བཀྱོན་ཕབ། དབས་ཁྲི་གཟིགས་ཞང་ཉེན་བློན་ཆེན་ཕོར་བཀའ་སྩལྡ་ྡེ། སེ་རིབ་ལོག་པར་ལོ་གཅིག ། ༆། རྟའི་ལོ་ལ་བབ་སྟེ། བཙན་པོ་དང། ཕྱི་དབྱརད་དྲོན་ན་བཞུགས། བཙན་པོ་ཡབ་གྱི་དཔུར་མེར་ཀེ་ན་བཞུགས་འདུན་མ། ན་མར་དུ་འབོན་ད་རྒྱལ་བཙན་ཟུང་དང། བློན་ཆེན་པོ་ཁྲི་གཟིགས་གྱིས་བསྡུས་ཏེ། ལྷོ་འདུས་སྲེགས་ལ་བཀྱོན་ཕབ། མདོ་སྨད་གྱི་དགུན་འདུན་པར་གྱི་གླེ་མར་ཞང་རྒྱ་སྟོས་བསྡུས། དགུན་ཕྱིང་བར་བཙན་པོ་ཡབ་གྱི་མདད་བཏང། པྱི་མང་པངས་ནོངས། མདོ་སྨད་གྱི་འདུན་མ་ཡོལ་གྱི་རྟེའུ་དཀྱུས་སུ་འདུས་པར་ལོ་ཆིག ། ༆། ལུགི་ལོ་ལ་བབ། བཙན་པོ་དབྱརད་བལ་པོ་ན་བཞུགས། པྱི་དྲོན་ན་བཞུགས། དབྱར་འདུན་ལྷ་གབ་དུ་འབོན་ད་རྒྱལ་དང། བློན་ཆེན་པོ་ཁྲི་གཟིགས་གྱིས་བསྡུས་ཏེ། མངན་གྱི་ཁབ་སོའི་ཁྲམ་སྤོས། བྲུང་པ་གནུབས་ཁོ་མ་རེ་གུམ་སྟེ། སྐྱིན་བར་རྡོ་འཕན་ཀོང་བཅུག ། ཁུ་དང ། ལྷོ་བཀྱོན་བབ་གྱི་ནོར་བརྩིས། སྟོན་ཕྱི་མང་པངས་གྱི་མདད་བཏང། དགུན་བཙན་པོ་བྲག་མར་ན་བཞུགས་པ་ལས། པོ་བྲང་འཕོས་ཏེ། ཕྱི་སྦོན་ལྷས་གང་ཙལ་ན་བཞུགས། དགུན་འདུན་འོན་ཅང་དོར་བློན་ཆེན་པོ་ཁྲི་གཟིགས་གྱིས་བསྡུས་སྟེ། ལྔ་བརྒྱ་སྟོང་བུ་རྗེར་བཅོས། མདོ་སྨད་གྱི་མདུན་མའ་རག་ཏགི་རྨ་རོང་དུ་འདུས་པར་ལོ་གཅིག ། ༆། སྤྲེའུ་ལོ་ལ་བབ་སྟེ། བཙན་པོ་དབྱརད་བལ་པོ་ཤ་རུ་མཁར་ན་བཞུགས། པྱི་པོ་བྲང་དྲོན་ན་བཞུགས་ཤིང། དབྱར་འདུན་མཁྲིས་ཕ་ཏང་དུ་བློན་ཆེན་པོ་ཁྲི་གཟིགས་གྱིས་བསྡུས་ཏེ། སྐུ་སྲུངས་གྱི་ཁྲམ་དམར་པོ་བརྩིས། དགུན་བཙན་པོ་པོ་བྲང་བྲག་མར་ན་བཞུགས། པྱི་ལྷས་གང་ཙལ་ན་བཞུགས། འདུན་མ་འོན་ཆང་དོར། བློན་ཆེན་པོ་ཁྲི་གཟིགས་གྱིས་བསྡུས། མདོ་སྨད་གྱི་མདུན་མ་རག་ཏགི་ཉམ་པུར་འདུས། འབངས་ལ་གསེར་ཁྲལ་མང་པོ་བསྡུས། དཔྱིད་བཙན་མོ་ག་དུན་གྱི་མདད་བཏང་བར་ལོ་གཅིག ། ༆ ། བྱ་གགི་ལོ་ལ་བབ་སྟེ། བཙན་པོ་བལ་པོ་ན་བཞུགས། ཕྱི་དྲོན་ན་བཞུགས། དབྱར་འདུན་མཁྲིས་པ་རྩར་འདུས་ཏེ། གཡོ་རུའི་འབྲོག་གྱི་མཁོས་བགྱིས། དགུན་བཙན་ཕོའི་པོ་བྲང་བྲག་མར་ན་བཞུགས། པྱི་ལྷས་གང་ཙལ་ན་བཞུགས། འདུན་མ་འོན་ཅང་དོར་འདུས་ཏེ། 