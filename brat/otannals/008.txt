མདོ་སྨད་གྱི་མཁོས་ཆེན་པོ་བགྱིས་པར་ལོ་གཅིག། ༆ ། ༔ ། འབྲག་གི་ལོ་ལ་བབ་སྟེ། དབྱརད་བཙན་པོ་པོ་བྲང།    ༆ ། ༔ ། སྦྲུལ་གྱི་ལོ་ལ་བཙན་པོ་དབྱརད་དུངས་ན་བཞུགས། མདོ་སྨད་གྱི་འདུན་མ་བློན་ཆེན་པོ་ཁྲི་གཟིགས་གྱིས། གཉི་ཇི་གེན་དུ་བསྡུས། དགུན་བཙན་པོ་པོ་བྲང་བྲག་མར་ན་བཞུགས།    དགུན་འདུན་མོང་ཀར་དུ་བློན་ཁྲི་སུམ་རྗེ་རྩང་བཞེར་གྱིས། བསྡུས་ཏེ། ཆིབས་པོན་ཞང་ཁྲི་མཉེས་མཉེན་ལོད་བྱུང། ཞང་འབྲིང་རྩན་ཁྱི་བུ་བཅུག ། བློན་ཆེན་པོ་ཁྲི་གཟིགས་གྱིས།    མདོ་སྨད་གྱི་དགུན་འདུན་རྱམ་ཤི་གར་དུ་བསྡུས་ཏེ། མངན་གྱི་ཁྱིམ་རྩིས་བགྱིས་པར་ལོ་གཅིག ། ༆ ། རྟའི་ལོ་ལ། བཙན་པོ་དབྱརད་བལ་པོ་ན་བཞུགས། དབྱར་འདུན་གྲོ་པུར་ཞང་བཙན་ཏོ་རེ་དང། བློན་ཁྲི་སུམ་རྗེ་རྩང་བཞེར་གྱིས་བསྡུས་ཏེ། དགས་པོའི་ཁྲམ་དམར་པོ་བཏབ།    དགུན་བཙན་པོ་པོ་བྲང་བྲག་མར་ན་བཞུགས།    རུ་གསུམ་གྱི་རྗེ་ཞིང་གླིངས་གྱི་པྱིང་རིལྡང། སོག་རིལད་བགྱིས། མདོ་སྨད་གྱི་དགུན་འདུན། བློན་ཁྲི་གཟིགས་གྱིས། ཡོལ་དུ་བསྡུས་པར་ལོ་གཅིག ། ༆ ། ལུག་གི་ལོ་ལ། བཙན་པོ་དབྱརད་བལ་པོ་ན་བཞུགས། དབྱར་འདུན་དྲའི་ཟར་ཕུར་ཞང་བཙན་ཏོ་རེ་དང། བློན་ཁྲི་སུམ་རྗེས་བསྡུས་ཏེ། རུ་གསུམ་གྱི་རྗེ་ཞིང་གྱི་ཕྱིང་རིལ་གྱི་རྩིས་དང། སོག་མའི་རྩིས་དང། རུ་ཡོང་ཕྱི་གསེང་གུམ་སྟེ། བྲུང་པ་སེང་གོ་མོན་བུ་བཅུག་པའི་རྩིས་བགྱིས། དགུན་བཙན་པོ་བྲག་མར་ན་བཞུགས། དགུན་འདུན་ཚང་བང་སྣར་ཞང་བཙན་ཏོ་རེ་དང། བློན་ཁྲི་སུམ་རྗེས་བསྡུས་ཏེ། ཞང་ཞུང་དང་མརད་ཀྱི་ཕ་ལོས་བཀུག ། རྔེགས་མང་ཞམ་སྟག་ཙབ་གྱིས། རྩང་ཆེན་གྱི་རྗེ་ཞིང་གྱི་པྱིང་རིལ་བཏབ། མདོ་སྨད་གྱི་དགུན་འདུན་བློན་ཆེན་པོ་ཁྲི་གཟིགས་གྱིས་ཡོལ་དུ་བསྡུས་པར་ལོ་གཅིག ། ༆ ། སྤྲེའུ་ལོ་ལ། བཙན་པོ་དུངས་གྱི་སྟག་ཙལ་ན་བཞུགས་ཤིང། འབུག་ཅོར་གྱི་ཕོ་ཉ་ཕྱག་འཚལད། དབྱར་འདུན་དུངས་གྱི་མཁའ་བུར་ཞང་བཙན་ཏོ་རེ་དང། བློན་ཁྲི་སུམ་རྗེས་བསྡུས་ཏེ། རྩང་ཆེན་གྱི་རྗེ་ཞིང་གླིངས་གྱི་པྱིང་རིལད་གྱི་རྩིས་བགྱིས། དགུན་འདུན་བཟང་སུམ་ཚལ་དུ་ཞང་བཙན་ཏོ་རེ་དང། བློན་ཁྲི་སུམ་རྗེས་བསྡུས་ཏེ། ཞང་ལོན་གཙང་ལ། ཆིབས་གྱི་ཆས་ཕབ། རྒྱའི་མཁར་སོ་ག་སོང་ཕབ། མདོ་སྨད་གྱི་དགུན་འདུན་གཙེ་ནམ་ཡོར་དུ་བསྡུས་པར་ལོ་གཅིག ། ༆ ། བྱ་གག་གི་ལོ་ལ། བཙན་པོ་དབྱརད་དུངས་གྱི་སྟག་ཙལ་ན་བཞུགས་པ་ལས། རྣང་པོ་དུར་མིག་དུ་འཕོས་ཤིང། དགོས་དབྱེར། སྟོད་ཕྱོགས་གྱི་ཕོ་ཉ་མང་པོ་ཕྱག་འཚལད། བློན་ཆེན་པོ་ཁྲི་གཟིགས་དང།    ཞང་བཙན་ཏོ་རེ་དང། ཁྲི་བཟང་སྟག་ཙབ་གསུམ་གུམ། དགུན་པོ་བྲང། བྲག་མར་ན་བཞུགས་ཏེ། འདུན་མ་མཁར་ཕྲག་དུ། བློན་ཁྲི་སུམ་རྗེས་བསྡུས་ནས། མངན་དང། སླུངས་སྟོད་སྨད་གྱི་ཐང་ཁྲམ་ཆེན་པོ་བཏབ། མདོ་སྨད་གྱི་དགུན་འདུན་འྲྱམ་ཤི་གར་དུ་བློན་ཁྲི་གཟིགས་གནང་ཁོང་གྱིས་བསྡུས། དབས་ཁྲི་སུམ་རྗེ་རྩང་བཞེར་བློན་ཆེན་པོར་བཀའ་སྩལད། ཡུམ་བཙན་མ་ཏོག་ནོངས་པར་ལོ་གཅིག ། ༆ ། ཁྱི་ལོ་ལ། བཙན་པོ་དབྱརད་བལ་པོ་ན་བཞུགས་ཤིང། དབྱར་འདུན་དྲིབ་ནག་དུ་བློན་ཆེན་པོ་ཁྲི་སུམ་རྗེས་བསྡུས། དགུན་བཙན་པོ་བྲག་མར་ན་བཞུགས། དགུན་འདུན་མཁར་པྲག་དུ། བློན་ཆེན་པོ་ཁྲི་སུམ་རྗེས་བསྡུས་ཏེ།    ཁབ་སོའི་ཐུགས་ཉེན་གྱི་ལྷག་ཅད་བརྩིས། མདོ་སྨད་གྱི་འདུན་མ་གཙེ་ནམ་ཡོར་དུ་བློན་ཁྲི་གཟིགས་གནང་ཁོང་གྱིས་བསྡུས་པར་ལོ་གཅིག ། 
