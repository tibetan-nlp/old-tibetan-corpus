༆། ༔ ། གླང་གི་ལོ་ལ། བཙན་པོ་ཡབ་གྱི་སྤུར་བ་ལམ་ན་མཁྱིད་ཅིང་བཞུགས་ཏེ། རྱེ་ཤིན་ཁུ་བུལ་བུ་དང་ལྕོག་ལ་རིང་ཙུག་སྐོར་དང་གཉིས། གློ་བ་རིངས་ཏེ། ཞང་ཞུང་ལོག་ཅིང་བཙན་པོ་ཁྲི་འདུས་སྲོང་ཉེན་ཀར་ན་བཞུགས་པར་ལོ་ཆིག ། ༆། ༔ ། སྟགི་ལོ་ལ་བབ་སྟེ། བཙན་པོ་ཡབ་གྱི་རིང། བ་ལམ་ན་མཁྱིད་ཅིང་བཞུགས་ཏེ། དགུན་སྟོད་འདུན་མ་གླགི་རྱུ་བྱེར་འདུས། དགུན་སྨད་མངན་དུ་འདུས་ཏེ། ར་སང་རྗེ་སྤུང་རྱེ་རྱུང་དང། ཁུ་ཁྲི་སྙ་དགྲུ་ཟུང་ལ་བཀྱོན་བབ་སྟེ། བཙན་པོ་ཉེན་ཀར་ན་བཞུགས་ཤིང། ཡབ་བཏོལ་བར་ལོ་གཅིག ། ༆། ༔ ། ཡོས་བུའི་ལོ་ལ། བཙན་པོ་ཉེན་ཀར་ན་བཞུགས་ཤིང། པྱིང་བར་བཙན་པོ་ཡབ་གྱི་མདད་བཏང་བར་ལོ་ཅིག ། འབྲུགི་ལོ་ལ། བཙན་པོ་ཉེན་ཀར་ན་བཞུགས་ཤིང། བློན་ཁྲི་འབྲིང་གྱིས་རུ་རིངས་སུ་བསྡུས་ཏེ། ཁུ་དང་ར་སང་རྗེའི་ནོར་བརྩིས། བློན་ཆེན་པོ་བཙན་སྙས། སྤྲགས་གྱི་མུར་གས་སུ་བསྡུས་ཏེ། དགུན་འདུན་བ་བམས་གྱི་གཡག་རུ་ཐང་དུ་བློན་ཆེན་པོ་བཙན་སྙ་དང། བློན་ཁྲི་འབྲིང་གཉིས་གྱིས་བསྡུས་པར་ལོ་གཅིག ། ༆། ༔ ། སྦྲུལ་གྱི་ལོ་ལ་བབ་སྟེ། བཙན་པོ་ཉེན་ཁར་ན་བཞུགས་ཤིང། དབྱརད་བློན་ཆེན་པོ་བཙན་སྙས་འདུན་མ་ཟྲིད་མདར་བསྡུས་ཏེ། གནུབས་མང་ཉེན་བཞི་བརྩན་དང། མགར་མང་ཉེན་སྟག་ཙབ་གཉིས། བོག་ལ་ནས་མས་བྱུང་སྟེ། འདུན་མའ་རྒྱས་གྱི་ལུང་རིངས་སྡུ་བསྡུས་ཕར་ལོ་གཅིག ། ༆། ༔ ། རྟའི་ལོ་ལ་བབ་སྟེ། བཙན་པོ་ཉེན་ཀར་ན་བཞུགས་ཤིང། བློན་ཆེན་པོ་བཙན་སྙས། འདུན་མ་སྒྱོག་རམ་དུ་བསྡུས་ཏེ། དགུན་མང་ཉེན་བཞི་བརྩན་དང། མང་ཞམ་སྟག་ཙབ་གཉིས་གྱིས། འདུན་མ་རྟེའུ་མཁར་དུ་བསྡུས་ཏེ་བྲུང་པ་ལྷོ་འབྲིང་པོ་རྒྱལ་སུམ་སྲེགས་གྱིས། ཉེན་ཀར་དུ་འབུལ་སྐྱེམས་གསོལད་ཕར་ལོ་གཅིག ། ༆ ། ལུགི་ལོ་ལ་བབ་སྟེ། བཙན་པོ་ཉེན་ཀར་ན་བཞུགས་ཤིང། བློན་ཆེན་པོ་བཙན་སྙས། སྤྲགས་གྱི་མུར་གས་སུ། བསྡུས། དགུན་བཙན་མོ་མུན་ཅང་ཀོང་ཅོའི་མདད་བཏང་བར་ལོ་གཅིག ། ༆། ༔ ། སྤྲེའུ་ལོ་ལ་བབ་སྟེ། བཙན་པོ་ཉེན་ཀར་ན་བཞུགས་ཤིང། བློན་ཆེ་བཙན་སྙས། འདུན་མ་དབུ་རུ་ཤོད་གྱི་རེ་སྐར་དུ་བསྡུས་ཏེ། ཁུ་འདུས་ཙན་དང་རྔེགས་ཁྱི་མ་རེ་དང། འ་ཞ་གསུམ་མཆིད་ཤགས་འཚལ་ཞིང། གནག་ནད་ཆེན་པོ་བྱུང་སྟེ། ཁྲི་བོམས་སུ། གོར་ཤའི་ལྟོང་བརྒྱུས་ནས། དགུན་འདུན་ཤངས་ཀྱི་རབ་ཁ་ཚལ་དུ་འདུས་ནས། རྩང་ཆེན་གྱི་མངན་བཞི་ལས། གཉིས་སུ་བཅོས་ཕར་ལོ་གཅིག ། ༆། ༔ ། བྱ་གགི་ལོ་ལ་བབ་སྟེ། བཙན་པོ་ཉེན་ཀར་ན་བཞུགས་ཤིང། བློན་ཆེན་པོ་བཙན་སྙ་དང། མང་ཉེན་སྟག་ཙབ་གཉིས། དམེའ་བྱུང། ཤངས་གྱི་སུམ་ཆུ་བོར། བློན་ཆེན་པོ་བཙན་སྙ་གུམ། བང་མོ་བང་ཀར་དུ་བློན་ཁྲི་འབྲིང་བཙན་བྲོད་བློན། ཆེན་ཕོར་བཙུག ། བློན་ཁྲི་འབྲིང་གྱིས། དགུན་གླགི་པུ་ཆུང་དུ་བསྡུས་ཏེ། བཙན་པོ་ཁྲི་འདུ་སྲོང་དུ་མཚན་གསོལད། སྣོམ་བུ་པས་དུག་མ་མང་པོ་བཟུང་ནས་བཀུམ་བར་ལོ་གཅིག ། ༆། ཁྱི་འི་ལོ་ལ་བབ་སྟེ། བཙན་པོ་ཉེན་ཀར་ན་བཞུགས་ཤིང། བློན་ཁྲི་འབྲིང་གྱིས། དྲུ་གུ་ཡུལ་དུ་དྲང་ཞེས་བགྱི་བགྱི་བ་ལས། ཕྱི་དལད་ཏེ། 