བཙན་པོ་དྲི་གུམ་ཡང་དེ་རུ་བཀྲོངས་ནས། སྤུར་ཟངས་བརྒྱའ་ཁ་སྤྲོད་གྱི་ནང་དུ་བཅུག་སྟེ་རྩང་ཆུ་འི་གཞུང་ལ་བཏང་ངོ། ཆབ་གཞུག་སེར་ཀླུ་འོད་དེ་བེད་དེ་རིང་མོ་འི་ལྟོར་གཤེགས་སོ༎ སྲས་གཉིས་ཀྱང་ཤ་ཁྱི་དང་ཉ་ཁྱིར་བཏགས་ཏེ་རྐོང་ཡུལ་དུ་སྤྱུགས་ཏེ་བཀྱེ་འོ༎ འུང་གི་རྗེས་ལ་རཧྱ་མོ་རཧུལ་བཞི་ཁུགས་དང། སྣ་ནམ་བཙན་བཞོང་རྒྱལ་གཉིས༎ སྲིད་ཀྱི་ཁྱི་བོ་ཆེ་འོན་ཟུགས་ཡར་གྲགས་དང། འཇང་གི་ཟུ་ལེ་མ་འཇང་དང་འོན་རྐུ་གཉིས་ཀྱི་སྤུ་ལ་དུག་བསྐུས་ཏེ། འཕྲང་པོ་འི་བྲག་གཡའ་བོ་འདའ་ནས། ཕོ་ལ་བལྟས་ན་ལྟས་བཟང་སྟེ་ཡུལ་མྱང་རོ་ཤམ་པོ་དྲུང་དུ་ལྷགས་ནས། ཐབས་ཀྱིས་བསྒྱུད་དེ། ཁྱི་འི་སྤུ་ལ་དུག་ཡོད་པ་ད་ང་འི་རྟ་རྫིས་ཁྲིད་ནས། ཁྱི་བཟང་པོ་ལོ་ངམ་གྱི་ལགིས་བྱུགས་པ་དང། ང་འི་རྟ་རྫིས་ཁྱི་འི་སྤུ་ལ་དུག་བསྐུས་པས་ལག་པ་བྱུག་སྟེ་བསད་དེ། ཤ་བླན་ནོ༎ འུང་གི་འོག་དུ་བཀྲགས་ཀྱི་བུ་ལྷ་བུ་རུ་ལ་སྐྱེས་པ་ཚན་དང༎ རཧྱ་ཕ་ཚན་དུ་འཐབས་སོ། རཧྱས་བཀྲགས་རབས་བཅད། དུད་སྣ་ཕོ་ལོ༎བཀྲགས་ཀྱི་ཆུང་བ་གཅིག་བྲོས་ཏེ། ཕ་མིང་གི་ཡུལ་དུ་ཐར་ཏོ། ལྟོ་ན་བུ་ཁྱེར་ཏེ་སོང་བ་བྱུང་ངོ༎ བུ་སྤུས་ལ་འགྲེང་ནུས་ཙམ་ནས། མ་ལ་མི་གང་བྱ་གང་ལ་རྗོ་བོ་ཡོད་ན་ང་འི་རྗོ་བོ་གར་རེ། མི་གང་བྱ་གང་ལ། ཕ་ཡོད་ན་ང་འི་ཕ་ག་རེ་ཞེས་ཟེར་ཏོ། ང་ལ་སྟོན་ཆིག་ཅེས་མཆི་ན། མ་འི་མཆིད་ནས། མི་འུ་ཆུང་ཁ་མ་ཆེ་ཤིག ། རྟེ་འུ་ཅུང་ཁ་མ་དྲག་ང་མི་ཤེས་ཤེས་བྱས་ན། སྤུས་ཀྱི་བུ་ངར་ལེ་སྐྱེས་ཀྱི་མཆིད་ནས། ང་ལ་མི་བསྟན་ན་ཤིར་འགྲོ་ཞེས་བགྱིས་པ་དང། མས་ཀྱང་གདོད་བསྟན་ཏེ། ཁྱོད་ཀྱི་ཕ་ནི་རཧྱས་བསད་དོ། ཁྱོད་ཀྱི་ཇོ་བོ་བཙན་པོ་ནི། ལོ་ངམ་རྟ་རྫིས་བཀྲོངས་ཏེ། སྤུར་ནི་ཟངས་བརྒྱའ་མ་ཁ་སྤྲོད་ཀྱི་ནང་དུ་བཅུག་སྟེ། རྩང་པོ་འི་གཞུང་ལ་བཏང་ངོ། ཆབ་གཞུག་སེར་ཚངས་སུ། ཀླུ་འོ་དེ་རིང་མོ་འི་ལྟོར་གཤེགས་སོ༎ སྲས་མཆེད་གཉིས་ནི་ཤ་ཁྱི་དང་ཉ་ཁྱིར་བརྟགས་ཏེ། རྐོང་ཡུལ་དུ་སྤྱུགས་ཏེ་བཀྱེ་འོ༎ འུང་ནས་སྤུས་ཀྱི་བུ་ངར་ལ་སྐྱེས་ཀྱི་མཆིད་ནས། ང་མི་ནི་རྗེས་གཅོད། ཆུ་རླག་གི་ནི་དབྲེས་ཚོལ་དུ་འགྲོ་ཞེས་མཆི་ནས། 