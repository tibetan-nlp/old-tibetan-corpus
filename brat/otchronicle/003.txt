ཆས་ཏེ་སོང་ངོ། རྐོང་ཡུལ་བྲེ་སྣར་དུ་སྲས་ཤ་ཁྱི་ཉ་ཁྱི་དང་ཡང་མཇལ་ལོ༎ ཀླུ་འོ་དེ་བེད་དེ་རིང་མོ་དང་ཡང་མཇལ་ལོ༎ བཙན་པོ་འི་སྤུར་ཇི་འདོད་པས་བླུ་ཞེས་བྱས་ན། གཞན་ཇི་ཡང་མི་འདོད། མི་འི་མིག་བྱ་མིག་ལྟར་འདུག་པ་འོག་ནས་འགེབས་པ་གཅིག་འདོད་ཅེས་ཟེར་ནས༎ སྤུས་ཀྱི་བུ་ངར་ལ་སྐྱེས་ཀྱིས། གནམ་མཐའ་བཞིར་བཙལ་ཀྱང་མི་འི་མིག་བྱ་མིག་དང་མཚུངས་འོག་ནས་འགེབས་པ་མ་རྙེད་ནས།  བརྒྱགས་ཆད་ལྷམ་བུགས་ཏེ། སླར་མ་འི་གན་དུ་འོངས་ནས། མི་རླག་གི་ནི་རྗེས་ཆོད། ཆུ་ནི་དབྲེས་ཀྱང་རྙེད་དོ། སྲས་ཤ་ཁྱི་ཉ་ཁྱི་དང་ཡང་མཇལད། ཀླུ་འོ་དེ་རིང་མོ་དང་ཡང་མཇལ་ན། སྤུར་གྱི་གླུད་དུ། མི་འི་མིག་བྱ་མིག་དང་མཚུངས་འོག་ནས་འགེབས་པ་གཅིག་འདོད་ཆེས་ཟེར་ན་མ་རྙེད་ཀྱིས། ད་དུང་ཚོལ་དུ་འགྲོ་དགོས་ཀྱིས། བརྒྱགས་ཐོག་ཤིག་ཅེས་མཆི་ནས་སོང་ངོ༎གང་པར་འཕྲུན་གྱི་འོག་དུ་པྱིན་ན། ཆོ་མི་བྱ་འི་བུ་མོ་ཞིག་ཡུར་བ་བྱེད་པ་འི་གན་དུ་སོང་ན། བུ་ཁུ་ལྗོ་ན་འདུག་པ་ཞིག ། མིག་བྱ་མིག་དང་མཚུངས་འོག་ནས་འགེབས་པ་གཅིག་འདུག་ནས། དེ་བླུ་ན་ཇི་འདོད་ཅེས་མ་ལ་དྲིས་ན། མ་ན་རེ་གཞན་མི་འདོད། ནམ་ནམ་ཞ་ཞར། བཙན་པོ་རྗེ་དབྱལ་ཞིག་ནོངས་ན། ཐོར་ཏོ་འཕྲེན་མོ་ནི་བཅིངས། ངོ་ལ་མཚལ་གྱིས་བྱུགས། ལུས་ལ་ནི་བཞགས། བཙན་པོ་འི་སྤུར་ལ་ནི་འཚོག ། མི་ལ་འཕྲོག་ཨོམ། ཟས་ལ་ནི་ཟ་འཐུང། དེ་ལྟར་བྱ་འམ་མི་བྱ་ཞེས་མཆི་ནས། དེ་བཞིན་བགྱི་བར། མནའ་བཅད་མཐོའ་བཅད། དམ་བགྱིས་ཚིག་བགྱིས་ནས༎ ཆོ་མི་བྱ་འི་བུ་མོ་ཁྲིད་དེ་སོང་ངོ༎ཀླུ་འོ་དེ་རིང་མོ་འི་ལྟོར་སྤུར་གྱི་ཀླུད་དུ་བཅུག་སྟེ་བཏང་ངོ། ཉ་ལྷ་གཉིས་ཀྱིས་བཙན་པོ་འི་སྤུར་བཟུང་ངོ། གྱང་ཏོ་བླ་འབུབས་ཀྱི་མགུར་དུ་བང་སོ་། གཅུང་ཉ་ཁྱི་ནི་ཡབ་ཀྱི་མདད་གཏོང་ངོ། གཅེན་ཤ་ཁྱི་ནི་ཡབ་ཀྱི་སྐུ་མཚལ་གཉེར་དུ་། ཉ་ཁྱི་ནི་རྐོང་དཀར་པོ་། དམག་སུམ་སྟོང་སུམ་རྒྱ་ཞིག་དང་ཆས་ཏེ་། མཁར་པྱིང་བར་། ཡུལ་ཡབ་ཀྱི་རྗེ་མི་བཞུགས་ན། ཕྱི་འབྲོག་གདེངས་པྱོལ་པྱོལ་གྱི་ཆ་འོ། དོག་ཡབ་ཀྱི་ཆར་མ་། ས་འོན་བུ་སྤུར་ཁོག་ཁོག་ཅེས་གསུངས་སོ། མེན་པ་འཕྲེང་བ་འི་ལ་། ཏིང་སྲབ་རོང་རིངས་འདས་སོ། 
